Maison du Temple: ทับทาบ
นิทรรศการนี้ อ้ายแต้มไม่ได้ต้องการให้ผู้ชม “เข้าใจทุกอย่าง” ทันที
แต่อยากชวนให้คุณ อยู่กับมัน — เดิน ชม พัก และรับรู้ตามจังหวะของตัวเอง
คุณสามารถนั่ง เอนกาย หรือนอนพัก คล้ายอยู่ในโชว์รูม IKEA ก็ได้
จะถ่ายรูป แชร์ลงโซเชียล หรือเก็บไว้ดูเอง ก็แล้วแต่ใจคุณเลย
พื้นที่นี้ไม่ได้สร้างมาเพื่อมองจากระยะไกล
แต่เพื่อให้ “รู้สึกและสัมผัส” เหมือนอยู่ในบ้าน
ผ่าน อายตนะทั้ง 6 — ตา หู จมูก ลิ้น กาย และใจ
นิทรรศการนี้ต่อยอดแนวคิดจากอ้ายแต้ม สู่ทีมนักออกแบบ
ที่เชื่อมอายตนะทั้ง 6 ให้ประสาทสัมผัสทั้งหมดค่อย ๆ สอดประสานกัน
เพื่อให้ผู้ชมได้ “รู้สึก” ตามเหตุตามปัจจัยของแต่ละคน
ผลงานคอลลาจทั้ง 32 ชิ้น โดย เจสวิญญ์ หิรัญกาญจน์โกษิต (JESS)
ถ่ายทอด “ศรัทธาและความทรงจำ” ผ่านเรื่องราวของพุทธประวัติ
เป็นการรวบรวมภาพจากจิตรกรรมไทย ภาพถ่าย
และองค์ประกอบร่วมสมัยนานาชาติ ประกอบลงในกรอบรูปเก่าอย่างละเมียดละไม
ในแต่ละห้องจะมี QR Code แปลโดย Tan AI (แทน เอไอ) เป็น 16 ภาษา
เพื่อให้ผู้ชมจากหลากหลายวัฒนธรรมได้สัมผัสเรื่องราวในภาษาของตนเอง
สุดท้ายนี้ อ้ายแต้มอยากชวนให้ทุกท่านใช้เวลาในแต่ละห้องตามจังหวะของตัวเอง
ไม่ต้องตีความ — เพียงแค่สังเกต รับรู้ และรู้สึกตัวอยู่ในทุกปัจจุบันขณะ